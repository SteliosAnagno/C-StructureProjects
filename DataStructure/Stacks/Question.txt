Το σύστημα εξυπηρέτησης αφίξεων των φορτίων μιας επιχείρησης τοποθετεί κάθε φορτίο σε μία από τις τρεις
διαθέσιμες αποθήκες (κάθε αποθήκη λειτουργεί ως στοίβα).
Για κάθε φορτίο αποθηκεύονται τα παρακάτω στοιχεία:
-αριθμός κιβωτίων που περιλαμβάνονται στο συγκεκριμένο φορτίο
-συνολικό βάρος κιβωτίων (πραγματικός αριθμός) του φορτίου
-ημερομηνία λήξης

Κάθε φορτίο τοποθετείται στην αποθήκη που περιέχει τον μικρότερο συνολικό αριθμό κιβωτίων.
Τα στοιχεία κάθε στοίβας δεν είναι ταξινομημένα ως προς την ημερομηνία λήξης. Να γραφεί πρόγραμμα που θα
περιλαμβάνει τις παρακάτω λειτουργίες:
i) Εισαγωγή συνολικού αριθμού φορτίων
ii) Εισαγωγή φορτίου στην αντίστοιχη στοίβα. Για κάθε φορτίο θα εισάγετε τον αριθμό κιβωτίων, το βάρος και την
ημερομηνία λήξης. Κάθε φορτίο θα τοποθετείται στην αποθήκη που περιέχει τον μικρότερο συνολικό αριθμό
κιβωτίων και σε περίπτωση ισοπαλίας (ίδιου συνολικού αριθμού κιβωτίων) επιλέγεται η στοίβα με το μεγαλύτερο
αύξοντα αριθμό.
Υλοποιήστε 2 συναρτήσεις:
• Μια συνάρτηση που δέχεται τις 3 αποθήκες (στοίβες), προσδιορίζει τη στοίβα με τον μικρότερο συνολικό
αριθμό κιβωτίων και επιστρέφει έναν ακέραιο που αντιστοιχεί στον αύξοντα αριθμό της στοίβας (δηλαδή
ή 1 ή 2 ή 3) με τον μικρότερο συνολικό αριθμό κιβωτίων. Ονομα συνάρτησης: IndexOfMin.
• Μια συνάρτηση που δέχεται μια αποθήκη (μια στοίβα) και επιστρέφει έναν ακέραιο που είναι o
συνολικός αριθμός κιβωτίων της στοίβας. Ονομα συνάρτησης: StackSize
iii) Διαδικασία για την εμφάνιση των στοιχείων των φορτίων κάθε αποθήκης (τροποποίηση της TraverseStack).
